Potrebno je napraviti web aplikaciju za piceriju Mamma Mia’s pizza. Web aplikacija treba da predstavi piceriju korisnicima, da ih upozna sa menijem, istorijatom i katalogom picerije. Treba da pruži informacioni sistem za poručivanje pizza, gde će korisnici moći da izaberu vrstu i veličinu pizze, kao i da popune lične podatke za dostavu. Picerija će preko svog interfejsa imati uvid u sve napravljene porudžbine, kako bi ih što pre servisirala. Sajt treba da ima 6 web stranica (Početna, O nama, Menu, Katalog, Kontakt, Login) od kojih svaka odgovara jednoj funkciji web sajta. Treba napraviti “Početnu” stranu sa koje se može klikom na dugme preći na stranicu sa slikama različitih pica (Menu). U desnom zaglavlju stranice je potrebno omogućiti brzi pristup svim web stranicama sajta. Stranica “O nama” treba da opisuje istorijat picerije, način pripremanja pizza i da ima sliku njenog osnivača. Stranica “Katalog” treba da prikaže fotografije svih pizza koje picerija ima u ponudi. Stranica “Menu” bi trebalo da prikazuje cene za različite veličine pica. Na stranici “Kontakt” treba omogućiti kupcima izbor vrste i veličine pizze, kao i formu za ostavljanje ličnih podataka potrebnih za dostavu. Potrebno je napraviti dva dugmeta, jedno za poručivanje, a drugo za poništavanje porudžbine. Stranica “Login” nije namenjena kupcima, već isključivo administratoru informacionog sistema picerije i na njoj posle logovanja treba da bude prikazana istorija porudžbina.
